A mindvégig muglik világában élő Harry számára már a varázslóvilág puszta létének feldolgozása is hatalmas feladat – igaz, már korábban megfigyelt magán „furcsa dolgokat”: kívánságai teljesültek, és értett a kígyók nyelvén. Ez utóbbi tulajdonsága egyébként nyilván a Voldemorttal fennálló különleges kapcsolatából származik, mivel még a varázslók között is igen ritka a párszaszájúság. A négy Roxfort-alapító közül egyedül Mardekár Malazár tudott párszaszóul és ezt a tulajdonságát örökölték leszármazottai, a Gomoldok is, köztük Voldemort, akitől később Harry Potter is elnyerte ezt a tulajdonságot a halálos átkon keresztül. Azonban, mint később kiderült, Harry annak köszönhette ezen tulajdonságát, hogy tudtán kívül Voldemort belőle is horcruxot csinált. Miután a Harryben élő horcrux elpusztult, a párszaszájúságának is vége szakadt.