Dursley-ék megpróbálták a kis Harryt normális emberként nevelni, és elhallgatták előle múltját. Szüleiről azt mondták, hogy autóbalesetben vesztek oda. De amikor Hagrid elmegy Harryért egy elhagyatott, sziklákón álló viskóhoz a levélzápor után, az óriás tudatja vele, hogy szüleit a kor legrettegettebb mágusa, Voldemort ölte meg. Nagybátyja és nagynénje mérhetetlenül sok szenvedést okozott Harrynek: a lépcső alatti gardróbban lakott, kopott és kinőtt ruhákat adtak neki, és kortársaihoz képest sokat dolgoztatták – ellentétben saját fiukkal, Dudley-val. A szülők példáját látva unokatestvére is rendszeresen megalázta, és az iskolában is megakadályozta, hogy barátokra találjon.