Az első tanév kitüntetett jelentőségű minden varázslócsemete számára: beosztják őket a Roxfort négy házának egyikébe, megismerik a teljes mértékben sosem kiismerhető iskolát, a tanárokat – és természetesen barátokra és ellenségekre tesznek szert. Harry két legjobb barátja a vörös hajú, szegény, de nagy múltú családból származó Ron Weasley, valamit a mugli szülőktől származó, ragyogó eszű lány, Hermione Granger lesz. Mindhárom fiatalt a Griffendél házba osztja be a Teszlek Süveg, bár Harry esetében gondolkodnia kell a Mardekáron is – nyilván Voldemort hatása miatt. A trió elválaszthatatlan lesz, bár kisebb-nagyobb veszekedések előfordulnak.